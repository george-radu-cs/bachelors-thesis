\chapter{Concluzii}

\textbf{Dezvoltări ulterioare.} Printre alte feature-uri ce ar îmbunătăți aplicația Alfie se numără extinderea conținutului media permis pentru fiecare cartonaș în parte, prin adăugarea unui suport pentru audio, integrarea cu un serviciu de traducere, dar și cu un serviciu de partajare a pachetelor de cartonașe. Alte dezvoltări ar putea include și lansarea proiectului pe telefoanele mobile cu sistem de operare iOS din build-ul curent de Flutter, respectiv realizarea de build-uri pentru sisteme de operare de desktop.

\textbf{Experiența utilizatorului} Aplicația \textit{Alfie} a fost gândită și testată intensiv prin prisma unui utilizator normal, motiv pentru care interfața este una simplă și intuitivă. Autorul prezentei lucrări intenționează să adauge mai multe feature-uri și customizări aplicației, ținând cont de experiența utilizatorului final. Prin aplicația Alfie s-a reușit oferirea unui suport mai bun pentru cartonașe în rândul elevilor și al studenților din domeniul științific, implementarea serviciului de OCR fiind complet funcțională. De asemenea, cartonașele oferă extensibilitatea dorită prin cele patru tipuri de format pentru text și conținutul media integrat, iar sistemul de backup este unul funcțional și eficient. Nu în ultimul rând, sistemul creat suportă o varietate de tehnologii și integrări, cum ar fi cea de email pentru 2FA și backup media.

\textbf{Experiența autorului} Prin crearea și dezvoltarea acestui proiect, am încercat să acopăr cât mai multe aspecte și principii specifice dezvoltării software și de realizare a unui produs, astfel că au ajuns să fie incluse mai multe tehnologii distincte ca principii pentru a-mi demonstra capacitatea ridicată de adaptare. Totodată, am urmat principiile de bază în dezvoltarea de software, am adăugat multe feature-uri, dar am păstrat un cod clean, ușor de înțeles și extensibil.

În felul acesta, am reușit să acopăr mai multe domenii abordate în cadrul studiilor mele universitare, pornind de la algoritmi, structuri de date, baze de date, inginerie software, networking și securitate, demonstrând prin aplicația \textit{Alfie} capacitatea proprie și profesională.
